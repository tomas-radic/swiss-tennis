<div class="center-panel">
  <h1 class="display-5 text-center">Majstrovstvá Topoľčian v tenise</h1>

  <h3 class="text-center pt-5">
    Súťaž je určená pre každého, kto si chce zahrať tenis s vyrovnanými súpermi
    počas celej letnej sezóny, na ktorýchkoľvek kurtoch v Topoľčanoch.
  </h3>

  <hr>
  <h4 class="text-center pt-5">Princíp súťaže</h4>
  <p class="text-justify">
    Základná časť majstrovstiev pozostáva z minimálne deviatich hracích kol,
    pričom každé kolo trvá dva týždne.
    Jednotlivé kolá základnej časti súťaže sa žrebujú
    <a href="#swiss-tossing-system">švajčiarskym systémom</a>,
    ktorý zabezpečí, že väčšinu zápasov súťaže hrajú lepší hráči s lepšími,
    strední so strednými a slabší so slabšími. Každým odohratým zápasom sa hráč dostáva
    k ďalšiemu súperovi, ktorý je mu ešte viac primeraný.
  </p>
  <p class="text-justify">
    Každý hráč odohrá v každom kole jeden zápas, a to v čase, ktorý obom hráčom vyhovuje a na ktorom
    sa sami telefonicky dohodnú. Na odohratie zápasu v kole majú hráči vždy dva týždne, potom začína ďalšie kolo súťaže,
    kde má každý hráč nového súpera.
  </p>
  <p class="text-justify">
    Zápas sa hrá na dva víťazné sety, pri skóre 1:1 na sety je tretí set supertiebreak do 10 (min. rozdiel musí byť 2 body).
    Ak obaja hráči súhlasia a majú dostatok času, môžu sa dohodnúť, že namiesto supertiebreaku odohrajú štandardný set.
  </p>
  <p class="text-justify">
    Hráč napísaný v zápase ako prvý má právo výberu kurtu, na ktorom sa zápas odohrá, tento kurt zarezervuje a zaplatí.
    Hráč napísaný ako druhý prinesie na zápas <strong><u>nové</u></strong> lopty. Každý hráč bude približne rovnaký počet
    krát napísaný ako prvý a druhý. Oficiálnymi loptami súťaže sú Dunlop Fort, Dunlop ATP, Head ATP a Slazenger Wimbledon.
    <strong>Iné lopty možno použiť len so súhlasom súpera</strong>.
  </p>

  <h4 class="text-center pt-5" id="pointing-system">Spôsob bodovania</h4>
  <p class="text-justify">
    V každom zápase sa hrá o 3 body. V prípade výsledku 2:0 na sety sa body rozdelujú v pomere 3:0 v prospech víťaza.
    V prípade výsledku 2:1 sa body rozdelujú v pomere 2:1 v prospech víťaza.
  </p>
  <p class="text-justify">
    Hráči sú priebežne zoraďovaní do rebríčka, ktorý sa mení každým odohratým zápasom. Zoradenie hráčov v rámci aktuálne
    zvoleného kola je dané <strong>dvomi hlavnými kritériami</strong> a to je: 1) počet bodov získaných do tohto kola (vrátane)
    a 2) súčet bodov hráčových súperov po dané kolo (vrátane).
  </p>

  <h4 class="text-center pt-5" id="swiss-tossing-system">Švajčiarsky systém žrebovania</h4>
  <p class="text-justify">
    Toto žrebovanie je založené na tom, že v každom kole systém žrebuje súperov k sebe podľa
    rovnosti, alebo aspoň podobnosti ich bodovej úrovne v čase žrebovania. Vyžrebujú sa tak vždy dvojice,
    ktoré majú aktuálne rovnaký alebo približne rovnaký počet bodov.
  </p>
  <p class="text-justify">
    Žrebovanie prvého kola - všetci hráči majú pred vyžrebovaním prvého kola 0 bodov.
    Počítač vyžrebuje dvojice súperov, pričom v tomto prvom kole sa stretnú aj
    hráči rôznych herných úrovní.
  </p>
  <p class="text-justify">
    Žrebovanie druhého kola - hráči majú aktuálne 0 až 3 body podľa výsledku svojho zápasu v 1. kole.
    Počítač vyžrebuje hráčov tak, aby 0-bodoví hrali s 0-bodovými, 1-bodoví s 1-bodovými, 2-bodoví s 2-bodovými a
    3-bodoví s 3-bodovými. Algoritmus žrebovania takto funguje v každom nasledujúcom kole, pričom opakovaný zápas
    hráčov, ktorí sa v sezóne už stretli je vylúčený. Niekedy sa teda môže stať, že hráčovi už nevychádza rovnako
    bodovaný hráč, no aj tak mu bude pridelený hráč blízkej bodovej úrovne.
  </p>

  <p class="text-justify">
    Každý hráč je na začiatku sezóny zaradený do jednej z piatich kategórií, no počas základnej časti súťaže
    sa v zápasoch stretávajú hráči všetkých kategórií podľa svojej momentálnej bodovej úrovne.
    Po skončení základnej časti súťaže bude nasledovať <strong>finálový víkend</strong>,
    počas ktorého sa stretnú dvaja najvyššie postavení hráči v každej kategórii a odohrajú zápas
    o celkového víťaza svojej kategórie.
  </p>
  <p>Kategórie sú nasledovné</p>
  <p>
  <ul>
    <li>
      Neregistrovaní (aj registrovaní hráči, ktorí sa registrovali až vo veku viac ako 18 rokov)
    </li>
    <li>
      60 roční a starší
    </li>
    <li>
      50 roční a starší
    </li>
    <li>
      Registrovaní (aj bývalí registrovaní, ktorí mali registráciu vo veku do 18 rokov)
    </li>
    <li>
      Ženy
    </li>
  </ul>
  </p>
  <hr>
  <p class="text-justify">
    <i>
      Organizátor súťaže môže pre zatraktívnenie, alebo zefektívnenie súťaže urobiť výnimky v žrebovaní, alebo
      priraďovaní hráčov na zápasy, ak si to situácia z nejakých dôvodov vyžaduje. <s>Prvé a druhé kolo súťaže bude žrebované
      ťahaním lístočkov so zapojením všetkých prítomných hráčov.</s>
    </i>
  </p>

  <hr>
  <h3 class="text-center py-5">
    Každý hráč tejto súťaže sa zaväzuje, že bude dodržiavať
    <%= link_to "Súťažný poriadok", pages_game_rules_path %>
  </h3>

  <hr>

  <h4 class="text-center pt-5">Viac info a prihlásenie</h4>
  <p class="text-center">
    Tomáš Radič ● <strong><%= link_to '0905 289 248', 'tel:0905289248' %></strong><br>
    Ondrej Babala ● <strong><%= link_to_manager_phone %></strong><br>
    <%= link_to root_url, root_url %><br>
    <%= link_to 'matotenis@yahoo.com', 'mailto:matotenis@yahoo.com' %>
  </p>
</div>